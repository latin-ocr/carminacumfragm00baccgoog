PRAEFATIO. LIII

Vm [Ix.]. Autome& Phfiasio qui pentathlo Nemeis ’

vicerat scriptum est. Exordium sumitur a certamine
Nemeorum ab Adrasto olim post Archemori infaustum obi-
tum instituto, unde facili transitu ad Automedem poeta
progressus elaborate eius virtutem in tribus pentathli
certaminibus conspicuam laudibus persequitur. 1) Inde ad
patriam victoris conversus fabulas iterum attingit, Asopum
scilicet fluvium eiusque progeniem illustrissimam, sed cum
inde a v. fere 55 omnia lacunis foede hient, non potest id
argumentum quomodo exsecutus sit poeta diserte definiri.
Videtur reditus fieri ad Phliuntem victoriamque inde a v.
663 dein inserta esse gnomica pars3 ultima autem epodo in
Phliuntis victorisque rebus rursus poetam occupatum vide-
mus. Sunt omnino quattuor systemata, e quibus integra
fere priora duo.

IX [Χ]. Initium carminis male habitum est, periit
inscriptio quoque, neque ex eis quae legimus quicquam
amplius de victore comparet nisi Atheniensem eum fuisse
ex tribu Oeneide. 2) Victoriae praecipuae binae sunt cursu
Isthmiis partae, sed non recte σταδιεῖ inscripsisse Britannus
editor videtur, cum verbis poe'tae etsi lacunosis dolichi
potius significentur victoriae. Carmen e duobus systematis
constans nullam habet partem mythicam, sed post prooemium
est cursus Isthmici elaboratum praeconium, tum brevius
ceterarum victoriarum alibi partarum3 dein longiuscula parte
sententiosa interposita brevi clausula laudis et laetitiae
victori debitae admonente carmen terminatur.

X [XI]. Alexidamo Phaisci f. Metapontino compo-
situm est carmen, qui inter pueros luctator Pythiis vicerat.
Splendet exordium, etsi in libro nostro male habitum3
cetera fere integra servata sunt, sed non perinde egregia.
Habet carmen tria ampla systemata3 ante alterum pars
fabulosa incipit, quae per multas ambages et rerum et

 

1) Of. de pentathlo Holwerda Olympische Studien 111,
Archaeol. Ztg. 1881, 205 sqq. 2) Quod tribus nominatur, non
gneius aliqua, monstrare videtur ex ignobiliore domo victorem

'sse onundum (Wil.).

