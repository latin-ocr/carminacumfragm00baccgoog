PRAEFATIO. LV

Menandrum collaudans Bacchylides ait Minervae Athenien—
sium patronae beneficio et Olympiae et alibi saepissime
illius alumnos coronis ornatos esse (v. 193 [160] sqq.).
Licebat igitur tunc temporis Athenienses Aeginae laudare,
morisque erat Aeginetis filios Athenas instruendos exer·
cendosque mittere. Ergo non intercedebat inimicitia Aegi-
netis cum Atheniensibus3 multo minus bellum inter
utramque civitatem gerebatur. Sed scimus ante Xerxis
expeditionem bellum acre inter eas fuisse, neque compo·
situm esse nisi cum iam commune periculum prope instaret
(Herod. VII, 145). Itaque in tempora quae post bellum
Persicum fuere reicimur. Neque vero putanda est p'ost
id bellum poetis ulla fuisse necessitas vel Athenis vel
Aeginae proeliis illis ingentibus ἕγγλωττοτυπῆσαι. Id
nepotes facere soliti sunt, non illi ipsi Graeci qui eas
res maximas gesserant3 itaque Pindarus in tot carminibus
Aegineticis non plus semel Salaminis meminit, atque ita
ut statim gloriandi conatum reprimat (ἀλλ’ ὅμως καύχημα
κατάβρεχε σιγᾷ. Ζεὺς τά τε καὶ τὰ νέμει Isthm. V [IV], 51 sqss).
Quando igitur manifestum est Aeginetas minime Salaminiae
pugnae laudes a poetis exegisse, nolimus eorum silentio
abuti ad tempora carminum definienda. Bacchylides
quidem mihi videtur non plane eas res siluisse, sed tecte
saltem significasse3 verum cum ea verba (79 sqq. [46 sqq.])
mutila tradita sint, supplementa mea nolo pro argumentis
venditare. Tempora autem sie definio: vel post annum
480 vel brevi ante Pytheam Athenas esse missum, vic-
toriam autem eius, quoniam Nemeaei ludi in Olympiadum
annos secundos quartosque incidebant, vel in anno 479
vel 477 collocari posse.

Inscriptionem carminiS, quae cum principio periit, ita
restituit Britannus editor: Πυθέᾳ Αἰγινήτῃ παιδὶ παγκρα-
τιαστῇ Νέμεα, sicut vulgo est in Pindari carmine, παιδὶ
vocabulum partim exhibentibus libris partim non exhiben-
tibus. Est autem sic apud Pindarum de Pythea (v. 6):
οὔπω γένυσι φαίνων τέρειναν ματέρ’ οἰνάνθας ὀπώραν.
Quo quidem versu videtur mihi Pindarus disertissime in-

