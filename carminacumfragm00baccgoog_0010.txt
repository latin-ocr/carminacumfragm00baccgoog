VI PRAEFATIO.

extremum, fortasse etiam quod principium. Quod autem genus
sit carminum, docet ServiuS, qui ex carmine XVI. locum
afferens. sic ait: Bacchylides in dithyrambis. Pauca ex eo
genere praeterea afferuntur, possumus autem Servii alterum
quoque locum, ubi eadem formula utitur, ad verba quaedam·
referre quae Pindari scholiasta ex Bacchylide servavit,
non definito carminis genere, quaeque in chartae nostrae
fragmentulo nunc leguntur. Septimus is erit dithyrambuS,
expressae, ut equidem putaverim, ab Horatio in l. I c. 15,
quod ad Bacchylidis imitationem factum esse testatur
PorphyriO. Horatius Nereum de Troiani belli cladibus
ad Paridem vaticinantem inducit3 apud Graecum poetam
Porphyrione teste vaticinabatur Cassandra3 fuerit igitur id
carmen Κασσάνδρα inscriptum, et cum K littera proxima
sit post I, proximum post Idam locum habuerit. Porro
Pindari scholiasta in dithyrambo Bacchylidis de Philocteta
narratum esse dicit: itaque alius fuit dithyrambus Φιλο-
κτήτης, et alius Λαοκόων secundum Servium, etsi eo loco
‘in dithyrambis' illud non est additum3 rursusque alius
fortasse Εὐρώπη inscriptuS, cum Europae quoque fabulam
acceperimus a Bacchylide alicubi pertractatam esse (v. frg. 10
huius edit). Quamquam hoc magis dubium videri debet,
si quidem carminis quod primum habet charta nostra prior in-
scriptio ab A littera incipit, etsi altera ab E sicut Εὐρώπη.
Videmus certe praeter sex haec carmina alia consimilia com-
plura fuisse, facileque adducimur ut coniciamus dithyrambos
quoque circiter XIV fuisse et mille fere versuum numerum
explesse, id est iusti voluminis mensuram. Itaque non unius
voluminis has particulas nunc recuperavimuS, sed duorum.
Haec praeterea genera Bacchylidis carminum commemoran-
tur: ‘'Tavoc, Παιᾶνες, Προσόὸια, Ἵῗιτορχήματα, Ἐρωτικοὶ. At
numerum librorum nemo indicat, incertaque coniectura,
numeratis scilicet his nominibuS, ad septenarium numerum
pervenimus Quamquam totum librum ἐρωτικῶν fuisse
aegre mihi persuadeo, magisque putaverim ea cum hypor-
chematiS, quae et ipsa hilarioris fuerunt argumenti, uno
volumine fuisse comprehensa. Sed ne id quidem constat,

