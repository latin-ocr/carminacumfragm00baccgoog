PRAEFATIO. · LVII

mum Aeginae erat eos heroes celebrandi. Tota igitur
systemata quartum quintumque in laudibus Troianis
Achillis Aiacisque quam splendidissime ornandis versantur.
Sexto septimoque per sententias generales revertitur ad
insulae laudes, neque Menandri magistri Lamponisve patris
obliviscitur.

XIII [XIV ]. Scriptum Cleoptolemo Pyrrhichi f. (si recte
suppletus est v.. 22) Thessalo, Petraeis ludis Thessalicis curuli
certamine victori, collocatum autem hoc loco ut videtur
ultimo fortasse ob id ipsum, quod solius huius carminis
ludi ,non erant ex eis qui sacri vocabantur. 1) Incipit
carmen a parte sententiosa3 de victoria et victore pauca
nunc relicta, pleraque mutilatione libri ablata sunt, et ea
,ipsa quae habemus aegre intelleguntur supplenturque.

B. ΔῙΘΤΡΑΜΒΟῘ.

Totum hoc carminum genus ante Bacchylidem in·-
ventum' haud multum aberat quin prorsus ignotum esset.
Unum eius specimen habebamuS, Danaen Simonidis: quod
carmen quin re vera ad hoc genus pertineat iam non
puto quemquam amplius dubitaturum esse, licet sint qui-
bus id non persuaserim commentatiuncula ante hos duos
annos scripta Hermaeque volumini trigesimo inserta
(p. 314 sqq.). Quamquam quod ibi pronuntiavi Danaen “

utpote dithyrambum antistrophis carere, id his Bacchy· ‘

lideis sex vel quinque carminibus —- nam de ultimi strophis
non constat — fere refutari videtur3 itaque amplius ibi
quaerendae et stropha et antistropha et epodus, quae
putandae sunt in Dionysii exemplo paragrapho solita
separatae fuisse. De ordine horum Bacchylidis carminum
deque ceteris rebus antea dixi (p. V sq.); id quoque
commemoravi, comprehensas esse a grammaticis dithyram-
borum nomine omnes narrationes fabulosas, etsi in quibus-
dam earum satis aperte indicetur diversum carminum

 

1) V. Kenyon p. XXIV.

