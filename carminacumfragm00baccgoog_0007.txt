PRAEFATIO.

Ι.

Post Hyperidis orationeS, Aristotelis Rempublicam
Atheniensium, Herondae mimiambos nunc quartum donum
insperatum Bacchylidis carmina nobis Aegyptus misit. Resur-
gunt litterae vetustae3 ζῶσιν οἱ γᾶς ὑπαὶ κείμενοι, atque
utinam etiam alii, qui nunc nondum videntur! Sed omnia
iam spe concipere audemuS, et ut amicum quendam memini
dicere, divinandi facultatem vel ob eam rem sibi aliquis
exoptet, ut possit praevidere, quantopere mutatum post
quinquaginta annos qui tum vivent habituri sint Graeca-
rum litterarum ambitum. Verum nihil proficimus optand0,
oportet deorum muneribus uti, όττι διδοῖεν, modo nc σιγῇ,
ut est apud Homerum, recte enim Bacchylides· πράξαντι
δ’ ευ οὐ φέρει κόσμον σιωπά. Celebremus igitur χάριν
Κηΐας ἀηδόνος, quae post mille quingentorum annorum
silentium iam denuo canit, neve obliviscamur eorum per
quos his beneficiis fruimur, inter quos principem locum
non sine magnis laboribus tenet Fridericus Kenyon, et
Aristotelis Politiae et Herondac et nunc Bacchylidis prin-
ceps editor.

Volumen sive volumina chartacea quibus haec car-
mina continentur extremo anno 1896 ex Aegypti aliquo
loco accepit Museum Britannicum, condicione quam maxime
potest lacera, sed alioquin in universum egregia: facillime
enim hae laciniae legebantur. Editor autem postquam in
eis componendis atque in ordinem redigendis diu mul-
tumque desudavit, ex ducentis fragmentis quattuor magnas
partes effecit, relictis praeter eas non plus LXXI fru-

a*

