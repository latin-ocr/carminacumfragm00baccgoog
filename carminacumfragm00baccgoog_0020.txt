XVI PRAEFATIO.

cum Euagorae Cyprii encomium conscriberet ab hac bar-
bara superstitione non satis cavit3 idem tamen in oratione
epistulisque Philippo Macedoni scriptis Graecae indolis se
memorem ubique praestat, et cum dicit (ep. ΠΙ, 5): οὐδὲν
γὰρ ἔσται λοιπὸν ἔτι πλὴν θεὸν γενέσθαι, non hoc profecto
dicit, fore ut Philippus denique deus fiat, sed in summo
humanae quidem fortunae fastigio tum eum constitutum
fore. Scimus Philippum aliter de se sensisse, scimus filium
eius Alexandrum, scimus AthenienseS, postquam deorum
suorum veterum servitium exuerunt (quippe quos iam
„aut longe abesse putarent, aut auribus carere, aut omnino
non esse, aut res hominum non curare“), fatali quadam
necessitate in hominum foedissimum servitium turpissi-
mamque adulationem esse prolapsos,

Puto me non inutiliter in his rebus commoratum
esse3 sane enim magni aestimandum est, quod incorruptae
Graeciae monumenta nova haec nobis Aegyptus donavit.
Alexander Magnus vix toleravisset carmina qualia Hieroni
Bacchylides Pindarusque scripserunt3 Hiero non modo
toleravit, sed praemiis amplis, puto, remuneravit Adde
quod idem non exegit a poeta, ut pugnae Himerensis
clarissimae dignum praeconium insereret, sed contentus fuit
duobus verbis: χαλκεοστέρνου τ’ Ἄρηος, quibus statim ¹·
adiuncta est admonitiO, ne sibi potius quam dis haec
adscriberet: εὖ ἔρδων δὲ μὴ κάμοι θεός. Tum si quis
cum Heronda invento Bacchylidem inventum comparat,
recte facit eatenus dumtaxat, quod et hic minor fuit Pin-
daro avunculoque suo et Herondas multis inferi0r3 op-
tassemus igitur et pro Heronda Archilochum et pro
Bacchylide Simonidem, si data esset optio. At cetera
omnia dissimilia, Herondasque Bacchylide multis partibus
inferior. Alter vitam cotidianam depingens non reformi-
dat sordes, quibus etiam delectari videtur, longissime
autem abest ab Archilochi spiritu ardenti, qui ne ipsis
quidem sordibus magnopere infectari potuit: contra apud l
Ceum omnia serena sunt et limpida, similia aeri excelso π
neque sordibus humanis contaminato. Quod autem dicit

