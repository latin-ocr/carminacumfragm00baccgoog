PRAEFATIO. , xv

Ceus poeta3 Horatii enim sunt illa nota: Pindarum quis-
quis studet aemulari e. q. S., atque in eodem carmine: ego
apis Matinae more modoque grata carpentis thyma e. q. s.;
nam sic Bacchylides quoque de se: νασιῶτιν λιγύφθογγον
μέλισσαν (ΙΧ, 10), ut ab illo hoc quoque cum multis aliis
Horatius sumpsisse videatur.

Nihil igitur opus est Pindari comparatione minorem
poetam, sed tamen poetam, urgere atque deprimere velle.
Statum enim inferiorem, quem ipse sibi sumpsit, non sine
laude tuetur, neque indignus est qui se quoque Musarum
προφήτην appellet (Vm, 3). Quippe sedulo cavet ne in
coHaudando vel Hierone vel alio quocunque immodicus sit
et effusuS, sed sacri ministerii sui memor et laudem
dumtaxat veram tribuit neque reticet a Musa sua sibi
imperata. Imperaverat autem ut moneret Hieronem ne

, hominem se esse oblivisceretur, quod facit Bacchylides

introductis heroibus clarissimis, ex quibus alter fortunas
suas tristissimas e numinis ira coortas narrat, alter, nempe
Hercules ipse , suis dictis factisque inscius atque impru-
dens sibi exitium parat. Haec igitur voluit Hieronem ex
his coHigere: sc quoque deorum numini et potestati
supremae esse subiectum neque posse effugere quaecunque
di decrevissent. Intererat enim ex aevi illius sententia
inter regem et deum non pusillum quoddam, sed tantun-
dem fere quantum inter terram atque caelum ¹), seroque
Graeci ab orientis populis didicerunt reges virosque potentes
iuxta deos vel etiam supra deos colere. Cuius rei primum
exemplum dederunt Samii optimates a Lysandro restituti,
homines Persarum consuetudine iam diu infecti; Persarum
enim erat, ut ait IsocrateS, hominem mortalem humi
prostratos adorare et δαίμονος nomine salutare, contra
deos etiam minoris quam homines facere. Ipse Isocrates

 

1) Pind. N. VI, 3 sq. Pyth. X, 27. Intellegent criti, me
vehementer dissentire ab eis quae Wilamowitzius in ibro alio-
quin egregio de-Aristotele scripto (Ar. u. Athen I, 337 sq.) de
eadem re disputavit.

