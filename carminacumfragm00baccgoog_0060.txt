' LVI PRAEFATIO.

-dicare certamen inter ἀγενείους fuisse, non inter pueros;
ἀγενείῳ igitur inscribendum. Hanc enim aetatem inter-
mediam et Marathone Heracleis scimus a puerorum et
adultorum separatam fuisse (Olymp. IX, 89), neque aliter
Nemeae iam tunc temporis institutum fuisse inscriptione
Oea cuius particulam aliquam ad c. Ι attuli iam testatum
habemus. 1) In Bacchylidis carmine nunc nihil de aetate
victoris indicatur, sed cum collaudetur magister, ut apud
Pindarum quoque, id aetatis nondum adultae certum in·
dicium est3 'puerorum enim sive ἀγενείων luctatorum vel
pancratiastarum vel pugilum gloria ex parte magistri erat,
et' constanter Pindarum in eis carminibus magistro suam
laudem tribuisse videmus. 2)

Ex primo systemate carminis paucae litterae super-
sunt, quae tamen utique ad hoc carmen neque ad ante-
cedens aliquod referendae su-nt3 ipsa enim forma longitudoque
versuum, quorum habemus vestigia, egregie convenit eis
versibus huius carminis, qui in eam partem paginae inci-
debant. Itaque septem systemata fuerunt, versus 231,
fuitque hoc carmen inter omnia longissimum, nisi per
membrorum aliam divisionem, quinis cuique monometris
systemati detractis et cum dimetris qui antecedunt coniunctis,
infra quinti carminis ambitum hoc recidere malis Orsus
poeta a victoria, ut quidem putaverim, mox ad Nemeae·
orum ludorum antiquitates deflexit, nymphamque Nemeam,
ut coniciO, ‘induxit Herculis cum leone Nemeaeo παγκρά-
τιον spectantem et de ludis eodem loco futuris vaticinantem.
Tertio systemate per Pytheae iteratam mentionem ad
Aeginam venit, non modo insulam urbemque sed mox
etiam nympham, quam cum comitibus per avia vagantem
ludentemque describit. Cantant autem comites etiam En-
deidem Pelei Telamonisque matrem, unde Aeacidarum
mentione iniecta non deest Bacchylides officio quod legiti-

 

1) cf. Pind. Ol. VIII, 54 sqq. et Christium Pind. p. LXXV,
etsi is, ut iam apparet, nimis caute iudicavit. 2) Bacchy-
lides in c. X (XI) id facere omisit. ¹

 

