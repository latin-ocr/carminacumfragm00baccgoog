LVIII PRAEFATIO.

genuS, neque ad Bacchi sollemnia omneS, sed quaedam ad
Apollinis manifesto pertinuerint. 1)

XIV [XV] Inscriptum fuit Ἀντηνορίὸαι ἢ Ἑλένης ἀπαί-
τησις , qua inscriptione statim reminiscimur Sophoclis vel
fabulae vel fabularum. Unam enim fabulam fuisse duabus eis
inscriptionibus praeditam (altera nimirum a choro sumpta)
ex ipso Bacchylidis carmine iam aliquanto probabilius
'factum est, praesertim cum suspicio sit priorem inscriptionem
a Sophocle esse in Bacchylidem translatam. Exstat car-
minis principium, sed pessime habitum, et extrema pars
XXVII versibus constans3 XXH versus plane desiderantur.
Nullum est prooemium, sicut ne epilogus quidem3 in me-
dias res statim deducimur, initio a Theano Antenoris
uxore sumpto, cuius inde a v. 10 videtur longior quaedam
oratio fuisse. Hoc igitur est argumentum: Menelaum
Ulixemque legatos Troiam missos ad reposcendam Helenam
(Hom. Γ 205 sqq.) hospitio excepit Thean0, cui cur
praecipuas partes dederit poeta, postposito Antenore, cui
Homerus eas tribuerat (v. 207 sq), nunc non perspicitur.
Filiorum autem Antenoris quinquaginta, quos ex Theano
omnes susceptos fecit Bacchylides 2), fuerunt quaedam in
versibus deperditis partes ³), sed eae non possunt tantae
fuisse, ut iure inde carmen Ἀντηνορίδαι inscriberetur3
itaque Sophocleae fabulae inscriptio in causa fuerit. Legi-
mus deinde contionem Troum convocatam esse primumque
ibi verba fecisse Menelaum, quorum principium gravissi·
mum exhibet poeta, sed in eo principio finem carminis
facit. 4) Dithyrambis recte attributum esse puto: neque
enim in hymnis, cui generi attribuit Britannus editor,

 

1) Apte Wilamowitzius (Gott. Gel. Anz. 1898 p. 145) con-
fert locum Plutarchi (de musica 0. 10), ubi de Xenodamo:
ἀμφισβητεῖται, εἰ παιάνων ποιητὴς γέγονεν . ἡρωϊκῶν γὰρ ὑπο-
θέσεων πράγματα ἐχουσῶν ποιητὴν ’γεγονέναι φασὶν αὐτόν· διὸ
καί τινας δ ιθυράμβους καλεῖν αὐτοῦ τὰς ὑποθέσεις. 2) Schol.
Ω 496; v. ad 15 sqq. 3) V. 37 ἆγον verbi subiectum sunt.
4> Hinc Wilamowitzio (p. 135) carmen mutilum esse videtur,
sicut proximum quoque. At cur vel a quibus haec unquam
mutilata sint plane non perspicitur.

